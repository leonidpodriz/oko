# Single

**Тема**: Створення MVP web-застосунку для моніторингу власного бюджету з можливістю інтеграції з банківськими рахунками

# Вступ та теоретичні відомості

## Фінанси та моніторинг

Глобальна фінансова криза 2020 року вплинула на кожного українця: втрати роботи, скорочення бюджетів, збанкрутування малого та середнього бізнесів та скорочення робочих місць. В такі періоди контроль власних фінансів набуває ще більшого значення.

Зручно, що майже кожен додаток мобільного банкінгу (Privat24, Monobank, Raiffeisen Online) надає можливість переглянути історію транзакцій. В деяких застосунках також є можливість проаналізувати рух коштів по рахунку в графіках (Monobank).

Майже кожен українець, що користується банківськими послугами, використовує картки більше ніж одного банку. Офіційної статистики цьому немає, але ми можемо проаналізувати данні, що надані Monobank: 3.1 мільйонів клієнтів. Оскільки Monobank не має карток для виплат, кожен українець, що отримує стипендію, заробітну плату з державних установ, пенсію, використовує картку Monobank разом з картою іншого банку.

Моніторинг і контроль фінансів є не зручним, за використання карток різних банків: різна візуалізація, деталізованість руху коштів ускладнює підрахунок і прогнозування бюджету.

Розв'язанням даної проблеми може бути застосунок, що буде агрегувати данні про транзакції з підключених банківських рахунків та зображати їх в одному інтерфейсі. Така платформа має потенціал внаслідок додаткових інструментів для аналізу доходів та витрат, що можуть бути розроблені та інтегровані в майбутньому.

## Поняття MVP

Мінімально життєздатний продукт (MVP) - популярне в бізнес-процесах поняття. Воно використовується для позначення розробок, що реалізують фундаментальний функціонал. MVP застосунок показує головну ідею, що дозволяє розробникам, користувачам та інвесторам оцінити практичність та необхідність продукту. Такий підхід особливо зручний, коли розробники або замовник не впевненні в деталях, але хочуть реалізувати ідею і протестувати її.

Часові рамки курсової роботи не дозволяють якісно спроєктувати та реалізувати весь можливий функціонал додатку: інтеграції з усіма банками, можливі алгоритми аналізу транзакцій та інше. Тому в рамках курсової роботи буде розроблено лише MVP, функціоналу якого буде достатньо для демонстрації ідеї та потенційних можливостей платформи.

## Виділення функціоналу MVP

### Авторизація

Всі функції проєкту зв'язані з конкретним користувачем: користувачу належать рахунки, рахункам належать транзакції. Отже, відправною точкою є розробка системи авторизації користувача. Щоб не ускладнювати систему виділимо 2 головних поля, необхідних для реєстрації та авторизації:

1. `username`(ім'я користувача),
2. `password` (пароль).

При реєстрації користувача ці данні зберігаються та можуть бути використані користувачі при подальшому використанні платформи для авторизації.

Важливим в цьому процесі є контроль зберігання пароля. Застосунок повинен забезпечувати максимальну безпеку даних користувача.

Припустимо, що данні користувачів потрапили до рук зловмисників. Якщо зберігати пароль в відкритому вигляді, то зловмисник може використати ці данні для входу в обліковий запис на платформі та спробувати використати цей пароль на інших сайтах, де зареєстрований користувач. Щоб запобігти цьому, необхідно зробити пароль максимально придатним для відтворення, при цьому зберегти можливість верифікації пароля користувача під час авторизації.

Для захисту пароля користувача, платформа повинна використовувати хеш-функції перед зберіганням пароля користувача. Такий підхід не дає зловмиснику інформації про реальний пароль користувача при компрометації даних.

Хеш-функції - це математичні функції, що виконуються для деякого масиву даних. Відповідно до рекомендацій [OWASP Foundation](https://owasp.org/) (некомерційний фонд, який працює, щоб поліпшити безпеку програмного забезпечення): "*Використовуйте Bcrypt, якщо у вас немає вагомих причин цього не робити.*" Але спочатку проаналізуємо характеристики цього алгоритму.

**Bcrypt** - це найбільш широко підтримуваний алгоритм, і він є типовим вибором для хешування паролів. Коефіцієнт потужності за замовчуванням для Bcrypt - 10, і його зазвичай слід підвищувати до 12, за винятком випадків, коли він працює на старих або менш потужних системах.

Щоб забезпечити мінімальний контроль облікових записів користувачів введемо параметр: `is_active`, що буде відповідати булевому значенню та характеризуватиме можливість роботи користувача в системі. Якщо параметр `is_active` буде встановлення в значення *НЕ ПРАВДА* (`False`), користувач НЕ матиме можливості користуватися системою.

### Рахунки

Користувач повинен мати можливість створити рахунок, що прив'язаний до банківського. Для інтеграції та агрегації рахунків з банківського облікового запису повинен використовуватися API банку. Оскільки немає єдиного стандарту реалізації користувацьких банківських API, кожен банк реалізує даний інтерфейс індивідуально. Реалізація зберігання рахунків в базі даних повинна бути максимально не залежною від реалізації формату банківських API, оскільки можливість інтеграції кожного банку повинна підтримуватися в рівній мірі.